<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml" xml:lang="it">
  <head>
    <meta http-equiv="content-type" content="text/xhtml+xml; charset=utf-8" />
    <meta name="author" content="Emanuele Aina" />
    <meta name="generator" content="VIm 6.2" />
    <link rel="stylesheet" type="text/css" charset="utf-8" href="style/style.css" />
            
    <title>Regole per la buona traduzione</title>
 </head>
 <body>
   <div id="title">
     <h1>Regole per la buona traduzione</h1>
     <p><a href="http://81100.eu.org/em/">Emanuele Aina</a></p>
   </div>
   
   <div id="intro">
     <h2>Introduzione</h2>
     <p>Lo scopo di questo documento è quello di delineare un insieme di linee 
     guida alle quali cercare di attenersi quando si traduce un documento 
     tecnico, un HOWTO, delle pagine di manuale o i messaggi di un programma, 
     in seguito all'impegno di molti volontari in anni di traduzioni e 
     revisioni sulle liste dei traduttori.</p>
     <p>Ovviamente i destinatari principali di questo documento sono i novelli 
     traduttori che si cimentano per le prime volte con le traduzioni di 
     documenti tecnici, ma può anche servire per stabilire una base comune di 
     regole su cui i traduttori più esperti possano fare affidamento.</p>
     <p>È da tenere ben presente che queste regole non sono una verità 
     rivelata, ma sono il frutto di discussioni avvenute negli anni e, 
     pertanto, non pretendono di essere considerate assolute. Piuttosto, la 
     validità di una traduzione non deve essere una condizione binaria, 
     bensì un continuo di sfumature che attraversano l'intero spettro di 
     verità.</p>
   </div>

   <div id="rules">
   <div class="rule">
     <h2>Regole grafiche</h2>
     <p>Uno stile grafico coerente è indice di professionalità e permette 
     all'utente di non venire distratto da quelle che per lui possono essere 
     stranezze visive, ma di concentrarsi sul contenuto del messaggio.</p>
     <ul>

     <li>
     <h3>Uso della spaziatura</h3>
     <p>In un testo italiano vanno usati solo spazi singoli tra una parola e 
     l'altra, anche dopo il punto al termine di un periodo, a differenza 
     dell'uso inglese che consente anche di mettere due spazi. L'apostrofo 
     non prevede che siano posti spazi né a precederlo né a seguirlo, a meno 
     che si tratti di un troncamento, quale «va'», «po'», ecc.</p>
     </li>
     
     <li>
     <h3>Segni di interpunzione</h3>
     <p>Tutti i segni di interpunzione (virgola, punto, punto e virgola, punto 
     esclamativo, ecc.) seguono direttamente la parola che li precede, senza 
     spazi, e vanno separati dalla parola successiva con uno spazio. Non fanno 
     eccezione i punti alla fine di un periodo.</p>
     <p>es. <samp>"L'italiano, il francese e lo spagnolo sono lingue 
     neo-latine."</samp></p>
     </li>
     
     <li>
     <h3>La congiunzione "e"</h3>
     <p>La congiunzione "e" non va preceduta dalla virgola, a meno che questa 
     sia una virgola che chiude un inciso.</p>
     </li>
     
     <li>
     <h3>Parentesi</h3>
     <p>Le parentesi di apertura hanno uno spazio che le precede mentre la 
     parola successiva è attaccata ad esse. Il contrario è vero per le 
     parentesi di chiusura.</p>
     <p>es. <samp>"Esempio (dell'uso) di parentesi."</samp></p>
     </li>
    
     <li>
     <h3>Maiuscole</h3>
     <p>Mentre in inglese è convenzione porre tutte le lettere iniziali 
     delle parole componenti un titolo in maiuscolo, in italiano ciò è
     considerato errore, in quanto solo la prima parola usa l'iniziale
     maiuscola.</p>
     </li>

     <li>
     <h3>Nomi di programmi</h3>
     <p>I nomi dei programmi esulano dalla precedente regola sulle maiuscole:
     se un nome di programma compare all'inizio della frase, la sua prima
     lettera non va forzata maiuscola, ma va scritto riportando esattamente 
     la corretta grafia.</p>
     <p>Se tale grafia non possiede l'iniziale maiuscola è
     consigliabile tentare di modificare la frase affinché il nome non cada
     più all'inizio.</p>
     <p> es. <samp>"Mozilla"</samp>, <samp>"apt"</samp>, <samp>"GNOME"</samp>,
     <samp>"giFT"</samp>, <samp>"Konqueror"</samp>,
     <samp>"GStreamer"</samp>.</p>
     </li>
    
     <li>
     <h3>Accenti</h3>
     <p>È da considerarsi errore l'uso di una vocale seguita da un apostrofo 
     «'» o da un apice inverso «`» per simboleggiare una vocale accentata. Se 
     la codifica lo consente, vanno sempre impiegati i simboli appositi, sia 
     per le minuscole che per le maiuscole. </p>
     <p>Nell'ambiente X11 usato sui sistemi UNIX, le maiuscole accentate sono 
     ottenibili usando il tasto BlocMaiusc insieme agli stessi tasti usati per 
     le minuscole.</p>
     <p>Le vocali "a", "i" e "u" possiedono solo una possibile pronuncia e 
     quindi vanno sempre poste con l'accento grave ("à", "ì", "ù").</p>
     <p>La vocale "o", invece, può essere sia aperta che chiusa ma, poiché non 
     esistono parole tronche che terminano per "o" chiusa, l'accento alla fine 
     della parola è sempre grave ("ò").</p>
     <p>In generale, è convenzione comune anche in editoria utilizzare
     esclusivamente l'accento grave sulle vocali "a", "i", "o" e "u".</p>
     <p>Per la vocale "e" la situazione è più complicata: normalmente va usato 
     l'accento grave ("è") ma in alcuni casi va usato quello acuto ("é"): 
     "perché", "affinché", "poiché" (in generale tutti i vocaboli che 
     terminano in "ché"), "né", "sé".</p>
     </li>
     
     <li>
     <h3>Virgolette</h3>
     <p>In italiano non sono da usare gli apici singoli «'». Al loro posto 
     vanno usate le virgolette doppie, sia alte (" ") che basse (« »).</p>
     <p>La scelta tra i due tipi di virgolette rimane una scelta del 
     traduttore nella maggiornaza dei casi, anche se è auspicabile mantenere
     una certa coerenza tra traduzioni appartenenti allo stesso ambiente.</p>
     <p>Senza dubbio le virgolette alte vanno usate quando si usa un termine
     con un significato diverso da quello corrente (come si usa dire,
     "tra virgolette"), mentre quelle basse (dette caporali)
     vanno usate per citazioni di discorsi diretti.</p>
     <p>Negli altri casi la scelta ricade sul traduttore, ma l'uso diffuso
     prevede l'impiego di virgolette basse per nomi di file, comandi di shell e,
     talvolta, per identificativi di elementi dell'interfaccia utente (ad es.
     voci di menù o pulsanti nelle interfacce grafiche).</p>
     <p>Nei casi in cui l'uso delle virgolette alte sia sconveniente,
     ad esempio se un apostrofo finisse vicino a una virgoletta, è consigliabile
     usare quelle basse per evitare confusione.</p>
     <p>In ambiente <a title="The X Window System" 
     href="http://www.x.org/">X Window</a> le virgolette basse possono essere
     introdotte con le combinazioni di tasti 
     <kbd>&lt;Alt-Gr&gt;+z</kbd> («) e <kbd>&lt;Alt-Gr&gt;+x</kbd> (»), 
     oppure usando i loro codici Unicode (U+00AB per « e U+00BB per »).</p>
     </li>

     <li>
     <h3>Caratteri speciali</h3>
     <p>Solitamente, nelle traduzioni italiane, la codifica usata è un
     superinsieme della codifica <acronym>ASCII</acronym>, pertanto diviene
     possibile usare alcuni caratteri speciali, dove appropriato.</p>
     <p>Per questo motivo è solitamente considerato errore simulare vocali
     accentate con apostrofi «'» o apici inversi «`». Inoltre, è
     caldamente raccomandabile la sostituzione delle stringhe "(c)" con il
     carattere "©" (e, analogamente, "®"), oppure l'uso del simbolo di
     moltiplicazione "×" dove fosse usata la lettera "x" in sua vece.</p>
     </li>

     <li>
     <h3>Uso della "h"</h3>
     <p>Fatta eccezione per i casi in cui compaiono "gh" o "ch" e per il verbo
     avere, in italiano la lettera "h" compare solo a fine parola o tra due
     vocali. Questo è particolarmente vero per le esclamazioni come "ehi"
     (non "hei"), "ahi", "oh", "ah", "beh" (non "bhe").</p>
     </li>

     <li>
     <h3>Monosillabi accentati</h3>
     <p>I monosillabi che in italiano esistono sia in forma semplice che in
     forma accentata sono pochi e ben definiti: "dà", "sé", "tè", "lì", "là",
     "sì", "né".</p>
     </li>

     <li>
     <h3>Troncamenti ed elisioni</h3>
     <p>Quando si ha elisione è necessario porre l'apostrofo dopo la parola: ne
     sono un esempio i monosillabi «po'», «va'», «fa'» e «di'».</p>
     <p>Nei casi in cui si ha, invece, un troncamento l'apostrofo non va
     messo: un esempio corretto di tale pratica è l'uso di «qual è» invece 
     dell'errato «qual'è».</p>
     </li>

     <li>
     <h3>Forme eufoniche</h3>
     <p>Le forme eufoniche (ed, ad, od) vanno usate solo se la vocale che
     segue è la stessa (es. <samp>"Io ed Elisabetta"</samp>).</p>
     <p>Se la vocale che segue è diversa, la presenza della "d" non è
     considerata errata ma non è neppure esempio del migliore stile 
     (es. <samp>"Io e Alberto"</samp> invece che <samp>"Io ed Alberto"</samp>).
     </p>
     </li>

     <li>
     <h3>Data e ora</h3>
     <p>Il formato italiano numerico per la data è "GG/MM/AAAA" 
     (es. "<samp>25/05/2004</samp>"), ma andrebbe preferito, se possibile,
     il formato esteso "ggg GG mese AAAA" (es. 
     "<samp>mer 25 maggio 2004</samp>").</p>
     <p>Per quanto concerne il formato orario è da usare il formato 
     <samp>HH.MM.SS,DD</samp> in cui il punto è usato come separatore per la
     parte sessagesimale e la virgola separa la parte decimale dei secondi
     (decimi, centesimi e così via).</p>
     <p>Questi formati vanno usati quando viene richiesta la rappresentazione
     localizzata della data, mentre se nel testo originale la data compare già
     nel formato internazionale, va lasciata la notazione ISO.</p>
     </li>
     </ul>
   </div>
   
   <div class="rule">
     <h2>La forma</h2>
     <ul>
     
     <li>
     <h3>Termini stranieri</h3>
     <p>I termini stranieri vanno sempre lasciati nella loro forma pura, priva
     di flessione. Non debbono venire coniugati neppure al plurale, restando
     sempre nella loro forma singolare: questo è per evitare problemi con 
     vocaboli dotati di plurale irregolare ("mouse" - "mice") o con lingue
     poco conosciute ("kamikaze", "pasdaran", ecc.).</p>
     <p>Lo stesso trattamento va riservato per le forme terminanti in -ing,
     in cui va lasciato solo l'infinito del verbo.</p>
     <p>es. <samp>"Eseguire il link"</samp> invece che
     <samp>"Eseguire il linking"</samp>.</p>
     <p>Per quanto riguarda il genere, il termine assume quello che avrebbe se 
     tradotto in italiano oppure quello che suona meglio dandogli un 
     significato italiano. In caso di dubbio è consigliabile rifarsi all'uso 
     comune (sempre che ne esista uno).</p>
     <p>es. <samp>"Ho comprato due mouse"</samp>,
     <samp>"Mandami i tuoi file"</samp>.</p>
     </li>
     
     <li>
     <h3>Italianizzazioni</h3>
     <p>Termini stranieri "italianizzati" ("settare", "rebootare", "pingare") 
     sono da evitare usando i termini corretti ("impostare", "riavviare") o 
     aggirandoli con parafrasi ("effettuare il ping").</p>
     </li>
     
     <li>
     <h3>Rivolgersi all'utente</h3>
     <p>Mentre i testi inglesi usano solitamente rivolgersi direttamente al 
     lettore, in italiano è una cosa da evitare in ogni modo, essendo 
     preferibile usare forme impersonali per esprimere gli stessi concetti.
     Detto ciò, è anche necessario limitare l'uso del "si" impersonale, il 
     quale tende a rendere le frasi pesanti e poco scorrevoli, privilegiando 
     l'uso dell'infinito.</p>
     <p>Si tenga, inoltre, presente che in inglese i programmi tendono a 
     essere più educati dell'uso comune italiano, anteponendo molti "please"
     alle azioni che l'utente deve compiere. In italiano, invece, i programmi
     sono molto più freddi e si limitano a dire all'utente cosa deve fare.</p>
     <dl>
       <dt><samp>"Select another option"</samp></dt>
       <dd><samp>"Si selezioni un'altra opzione"</samp></dd>
       <dd><samp>"Selezionare un'altra opzione"</samp></dd>
       
       <dt><samp>"Please choose [...]"</samp></dt>
       <dd><samp>"Scegliere [...]"</samp></dd>
     </dl>
     </li>
     
     <li>
     <h3>Forma impersonale</h3>
     <p>Mentre in inglese il programma si riferisce a sé stesso in prima 
     persona, in italiano ciò è da evitare, usando costrutti impersonali
     o forme passive.</p>
     <dl>
       <dt><samp>"I'm going to ask you some questions"</samp></dt>
       <dd><samp>"Verranno poste alcune domande"</samp></dd>
     </dl>
     </li>

     <li>
     <h3>Verbi al gerundio</h3>
     <p>Spesso nei testi da tradurre compaiono verbi posti al gerundio (es. 
     <samp>"Installing GNOME"</samp>) che, se tradotti con un gerundio
     italiano darebbero un'idea diversa dall'originale.</p>
     <p>In questi casi è raccomandabile tradurli sostantivizzando l'azione:
     <samp>"Installazione di GNOME"</samp> oppure <samp>"Installazione di 
     GNOME in corso"</samp> se si volesse porre maggior accento sul
     contemporaneo svolgimento dell'operazione, anche se ciò appesantisce la
     frase.</p>
     <p>Altre volte è meglio usare il verbo all'infinito per evitare di dover
     creare nuovi sostantivi o di dover usare forme sostantivizzate poco
     scorrevoli: usando frasi come <samp>"Errore nell'installare GNOME"</samp>
     si riesce, inoltre, a mantenere una certa relazione tra la forma
     originale e quella tradotta, riducendo la probabilità di dover rigirare
     la frase.
     </p>
     </li>

     <li>
     <h3>Esclamative e interrogative</h3>
     <p>Domande retoriche, frasi esclamative o interrogative e forme
     colloquiali sono da evitare, cercando di usare al loro posto una forma
     affermativa impersonale, che conferisce al programma un tono più
     professionale o, perlomeno, distaccato.</p>
     </li>
     
     <li>
     <h3>Periodi brevi</h3>
     <p>Mentre in inglese è diffuso l'uso di brevi periodi in successione 
     legati tra loro, in italiano è considerato un esempio di cattivo stile.
     Pertanto è consigliabile cercare di fondere questi periodi in periodi più 
     lunghi, articolati in frasi principali e subordinate.</p>
     </li>

     <li>
     <h3>Incisi</h3>
     <p>Nei testi anglofoni è consuetudine inserire incisi introdotti da un
     trattino ("-") o da due trattini ("--"): in italiano sono da evitare,
     sopperendo con l'uso delle virgole o dei due punti.</p>
     </li>
     
     <li>
     <h3>Disgiunzioni non esclusive</h3>
     <p>In inglese è frequente incontrare la forma "and/or" per indicare
     la possibilità che due eventi possano o verificarsi entrambi oppure
     che se ne verifichi almeno uno dei due, in quanto la disgiunzione 
     "or" ha un significato di mutua esclusione (<code>EXOR</code>).</p>
     <p>L'italiano, invece, deriva le proprie congiunzioni e disgiunzioni
     dal latino, in cui erano presenti:</p>
     <dl>
       <dt>et, atque</dl>
       <dd>congiunzione (<code>AND</code> logico)</dd>
       <dt>vel</dt>
       <dd>disgiunzione (<code>OR</code> logico)</dd>
       <dt>aut ... aut ...</dt>
       <dd>esclusione (<code>EXOR</code> logico)</dd>
     </dl>

     <p>Pertanto in italiano la forma "e/o" è da evitare, usando al suo posto
     una semplice "o", mentre per esprimere la mutua esclusione è possibile 
     impiegare la forma "o ... o ...".</p>

     <dl>
       <dt><samp>"you can do this and that"</samp></dt>
       <dd><samp>"è possibile fare questo <strong>e</strong>
       quello"</samp></dd>

       <dt><samp>"you can do this or that"</samp></dt>
       <dd><samp>"è possibile fare <strong>o</strong> questo
       <strong>o</strong> quello"</samp></dd>

       <dt><samp>"you can do this and/or that"</samp></dt>
       <dd><samp>"è possibile fare questo <strong>o</strong>
       quello"</samp></dd>
     </dl>
     </li>
     
     <li>
     <h3>Traduzione letterale</h3>
     <p>Compito del traduttore è di cercare di rimanere il più possibile 
     fedele all'originale: questo non significa necessariamente tradurre 
     letteralmente, bensì cercare di rendere perfettamente quanto esposto 
     del documento originale. Più la traduzione è vicina all'originale, 
     tanto questa è migliore, ma tale vicinanza non deve verificarsi a 
     scapito della forma o della correttezza: a causa del diverso modo di 
     costruire le frasi nelle varie lingue, spesso è da considerare migliore 
     una traduzione che si distacca dall'originale ma è più scorrevole o 
     più elegante.</p>
     </li>
     
     <li>
     <h3>Tradurre, non spiegare</h3>
     <p>Questo è una massima valida per tutte le traduzioni tecniche. Una 
     traduzione deve cercare di rendere esattamente ciò che è espresso 
     dall'originale, senza sforzarsi di renderlo più chiaro o meno ambiguo,
     a meno di errori nell'originale che vanno corretti e segnalati agli
     autori.</p>
     <p>Ciò non vuol dire che le traduzioni debbano essere necessariamente
     letterali (anche se talvolta può essere certamente considerato un 
     pregio): semplicemente non è compito del traduttore fare precisazioni 
     su un testo ambiguo.</p>
     <p>Talvolta ciò può accadere in modo inevitabile per diversità della 
     lingua: ad esempio il termine "free software" in italiano diviene 
     "software libero". Con una tale traduzione, tuttavia, diviene pressoché 
     impossibile tradurre anche la precisazione che spesso viene fatta tra
     gli anglofoni: "free as in speech, not as free beer".</p>
     <p>È per evitare casi come questi che il lavoro del traduttore non 
     comprende la chiarificazione di un testo poco chiaro nella sua forma 
     originale: in tali casi il comportamento migliore sarebbe quello di 
     contattare l'autore originale e far presente che il testo contiene 
     delle parti dubbie, sollecitandolo a chiarirle.</p>
     </li>
     </ul>
   </div>
   
   <div class="rule">
     <h2>Traduzione di termini tecnici</h2>
     <ul>
     
     <li>
     <h3>Tradurre, non spiegare</h3>
     <p>Anche per i singoli termini vale questa regola: bisogna guardarsi dal 
     precisare più di quanto il termine stesso dica, onde evitare spiacevoli 
     malintesi. Anche per questo una traduzione deve essere succinta, onde 
     evitare di implicare più di quanto non sia necessario.</p>
     </li>
     
     <li>
     <h3>Non sorprendere gli utenti esperti</h3>
     <p>Quando si trova davanti alla traduzione di un termine, un utente 
     esperto deve trovarla naturale e deve poter risalire subito al termine 
     originale.</p>
     <p>I tecnici generalmente conoscono il termine originale, pertanto la 
     traduzione non deve essere fuorviante o più difficile da leggere di 
     quest'ultimo, altrimenti è meglio lasciare il termine invariato.</p>
     <p>È da evitare soprattutto l'introduzione di termini arbitrari, in 
     quanto questi rischiano di essere diversi da un testo all'altro, 
     confondendo il lettore.</p>
     </li>
     
     <li>
     <h3>Corrispondenza 1:1</h3>
     <p>Una traduzione tecnica deve essere l'unica traduzione possibile di un 
     termine, in quanto il suo significato è talmente preciso e ben delimitato 
     che chi la legge si aspetta di trovarla sempre uguale, come sempre uguale 
     è il concetto che essa esprime.</p>
     <p>Oltre ad essere l'unica traduzione possibile di un termine, la buona 
     traduzione traduce solo quel termine e non può essere confusa con 
     null'altro, in modo che il termine originale e quello tradotto siano 
     perfettamente equivalenti.</p>
     </li>
     
     <li>
     <h3>Autosufficienza</h3>
     <p>Una buona traduzione non deve richiedere spiegazioni poste tra 
     parentesi o di giri di parole per poter essere utilizzata; deve, anzi,
     fare in modo che non sia affatto necessario rigirare la frase 
     originale.</p>
     </li>
     
     <li>
     <h3>Riconoscibilità</h3>
     <p>Una buona traduzione deve essere riconoscibile da un tecnico in quanto
     la parola tradotta (in ordine di importanza):</p>
     <ol>
       <li>è comunemente usata dai tecnici del settore;</li>
       <li>traduce l'originale in maniera semanticamente fedele;</li>
       <li>traduce l'originale in maniera letteralmente fedele;</li>
       <li>assomiglia all'originale.</li>
     </ol>
     </li>
     
     <li>
     <h3>Eleganza</h3>
     <p>Per essere una buona traduzione, la traduzione deve essere elegante 
     in italiano: molte traduzioni per altri motivi molto valide sono 
     pressoché inutilizzabili a causa della loro bruttezza e goffaggine.</p>
     </li>

     <li>
     <h3>Coerenza</h3>
     <p>Effettuando una traduzione bisogna sforzarsi di restare
     omogenei con le traduzioni già fatte, in quanto traduzioni non
     coerenti tra loro diventano facilmente fonte di confusione per
     l'utente.</p>
     <p>Oltre alla lettura delle traduzioni di programmi e documenti relativi
     all'oggetto della traduzione è possibile consultare guide apposite come
     il <a href="http://81100.eu.org/em/glossario/glossario.html"
     title="Il glossario">glossario dei traduttori di programmi liberi</a> o,
     se si stessero traducendo elementi di una interfaccia grafica,
     le <a href="http://www.firenze.linux.it/~algol/linee-guida/"
     title="Le linee guida di GNOME">linee guida</a> di Luca Ferretti.</p>
     </li>
     
     </ul>
   </div>
   </div>

   <div id="thanks">
     <h2>Ringraziamenti</h2>
     <p>Alcune regole sono state prese in prestito dalle pagine dei <a
     href="http://kde.gulp.linux.it/">traduttori di KDE</a> redatte da 
     Andrea Rizzi, altre provengono dal 
     «<a href="http://developer.gnome.org/projects/gtp/style-guides/pdf/styleguide-it.pdf"
     title="Il manuale di stile SUN">Manuale di stile per la traduzione</a>»
     per i traduttori di 
     <a href="http://www.sun.it">SUN Microsystems</a>, mentre la maggior parte
     delle norme proviene dal glossario dei 
     <a href="http://www.linux.it/tp/">traduttori di programmi liberi</a>,
     redatto da Marco d'Itri, Francesco Potortì e molti altri.</p>
   </div>

   <div id="copyright">
     <p>Copyright © 2003, 2004, 2005 Emanuele Aina.</p>
   </div>

   <div id="footer">
     <div>
     <a href="http://validator.w3.org/check/referer">Valid XHTML 1.0 Strict</a>
     </div>
     <div>
     <a href="http://81100.eu.org/em/">Emanuele Aina</a> - 
     Thu, 24 Feb 2005 15:58:02 +0100
     </div>
   </div>
 </body>
</html>
